[
{"description": "Ultra maraton yüzücüsü Bengisu Avcı, 45 kilometrelik Molokai Kanalı geçişini denizanaları nedeniyle sonlandıramadı", "article": ["\n", "Ultra maraton yüzücüsü Bengisu Avcı, \"7 Okyanus\" hedefindeki beşinci parkuru olan Hawaii'deki Molokai Kanalı geçişini denizanası temasları nedeniyle tamamlayamadı.", "\n", "Bengisu Avcı İletişim Ofisi tarafından yapılan açıklamada, Avcı'nın 45 kilometrelik parkurun son saatlerinde yaşadığı Manowar denizanası temasları nedeniyle tekneye çıkmak zorunda kaldığı belirtildi.", "\n", "Parkurun bitimine yaklaşık 1-2 saat kala sırt üstü yüzmeye geçen Avcı'nın, son ve en güçlü temasın ardından yüzmeyi bıraktığı bildirildi. Tedavi edilen Avcı'nın sağlık durumunun iyi olduğu ifade edildi.", "\n", "Bengisu Avcı'nın, bu yıl sonunda Kuzey Kanalı'nı ve 2025'in başında Tsugaru'yu geçmeyi planladığı, Molokai parkurunun tarihinin ise daha sonra belirleneceği belirtildi.", "\n", "Açıklamada görüşlerine yer verilen Bengisu Avcı, kendisine destek olan herkese teşekkür ederek, \"Okyanus suları bizim değil deniz canlılarının yaşam alanı. Bu sporun doğasında olan bir durum yaşandı. Mücadeleye devam edeceğim, denizanaları da mutlaka bana izin verecek.\" ifadelerini kullandı.", "\n"]}
]